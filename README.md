# Artwork of Project #60 - The PoemArt

**AI-generated paintings for Chinese ancient poems.**


## 静夜思 

[唐代]李白

床前明月光，疑是地上霜。举头望明月，低头思故乡。

![image](images/1_静夜思_bing_v1.png)


## 早发白帝城 

[唐代]李白

朝辞白帝彩云间，千里江陵一日还。两岸猿声啼不住，轻舟已过万重山。

![image](images/2_早发白帝城_bing_v1.png)


## 望庐山瀑布 

[唐代]李白

日照香炉生紫烟，遥看瀑布挂前川。飞流直下三千尺，疑是银河落九天。

![image](images/3_望庐山瀑布_bing_v1.png)


## 秋浦歌 

[唐代]李白

白发三千丈，缘愁似个长。不知明镜里，何处得秋霜。

![image](images/4_秋浦歌_bing_v1.png)


## 夜宿山寺 

[唐代]李白

危楼高百尺，手可摘星辰。不敢高声语，恐惊天上人。

![image](images/5_夜宿山寺_bing_v1.png)


## 赠汪伦 

[唐代]李白

李白乘舟将欲行，忽闻岸上踏歌声。桃花潭水深千尺，不及汪伦送我情。

![image](images/6_赠汪伦_bing_v1.png)


## 黄鹤楼送孟浩然之广陵 

[唐代]李白

故人西辞黄鹤楼，烟花三月下扬州。孤帆远影碧空尽，唯见长江天际流。

![image](images/7_黄鹤楼送孟浩然之广陵_bing_v1.png)


## 望天门山 

[唐代]李白

天门中断楚江开，碧水东流至此回。两岸青山相对出，孤帆一片日边来。

![image](images/8_望天门山_bing_v1.png)


## 绝句 

[唐代]杜甫

迟日江山丽，春风花草香。泥融飞燕子，沙暖睡鸳鸯。

![image](images/9_绝句_bing_v1.png)


## 春夜喜雨 

[唐代]杜甫

好雨知时节，当春乃发生。随风潜入夜，润物细无声。野径云俱黑，江船火独明。晓看红湿处，花重锦官城。

![image](images/10_春夜喜雨_bing_v1.png)


## 望岳 

[唐代]杜甫

岱宗夫如何？齐鲁青未了。造化钟神秀，阴阳割昏晓。荡胸生层云，决眦入归鸟。会当凌绝顶，一览众山小。

![image](images/11_望岳_bing_v1.png)


## 春望 

[唐代]杜甫

国破山河在，城春草木深。感时花溅泪，恨别鸟惊心。烽火连三月，家书抵万金。白头搔更短，浑欲不胜簪。

![image](images/12_春望_bing_v1.png)


## 绝句漫兴九首・其五 

[唐代]杜甫

肠断春江欲尽头，杖藜徐步立芳洲。癫狂柳絮随风去，轻薄桃花逐水流。

![image](images/13_绝句漫兴九首・其五_bing_v1.png)


## 登高 

[唐代]杜甫

风急天高猿啸哀，渚清沙白鸟飞回。无边落木萧萧下，不尽长江滚滚来。万里悲秋常作客，百年多病独登台。艰难苦恨繁霜鬓，潦倒新停浊酒杯。

![image](images/14_登高_bing_v1.png)


## 曲江二首·其一 

[唐代]杜甫

朝回日日典春衣，每日江头尽醉归。酒债寻常行处有，人生七十古来稀。穿花蛱蝶深深见，点水蜻蜓款款飞。传语风光共流转，暂时相赏莫相违。

![image](images/15_曲江二首·其一_bing_v1.png)


## 绝句 

[唐代]杜甫

两个黄鹂鸣翠柳，一行白鹭上青天。窗含西岭千秋雪，门泊东吴万里船。

![image](images/16_绝句_bing_v1.png)


## 池上 

[唐代]白居易

小娃撑小艇，偷采白莲回。不解藏踪迹，浮萍一道开。

![image](images/17_池上_bing_v1.png)


## 忆江南・江南好 

[唐代]白居易

江南好，风景旧曾谙。日出江花红胜火，春来江水绿如蓝。能不忆江南？

![image](images/18_忆江南・江南好_bing_v1.png)


## 赋得古原草送别 

[唐代]白居易

离离原上草，一岁一枯荣。野火烧不尽，春风吹又生。远芳侵古道，睛翠接荒城。又送王孙去，萋萋满别情。

![image](images/19_赋得古原草送别_bing_v1.png)


## 大林寺桃花 

[唐代]白居易

人间四月芳菲尽，山寺桃花始盛开。长恨春归无觅处，不知转入此中来。

![image](images/20_大林寺桃花_bing_v1.png)


## 遗爱寺 

[唐代]白居易

弄石临溪坐，寻花绕寺行。时时闻鸟语，处处是泉声。

![image](images/21_遗爱寺_bing_haiyingyang_v1.jpg)


## 过华清宫 

[唐代]杜牧

长安回望绣成堆，山顶千门次第开。一骑红尘妃子笑，无人知是荔枝来。

![image](images/22_过华清宫_bing_haiyingyang_v1.jpg)


## 泊秦淮 

[唐代]杜牧

烟笼寒水月笼沙，夜泊秦淮近酒家。商女不知亡国恨，隔江犹唱后庭花。

![image](images/23_泊秦淮_bing_haiyingyang_v1.jpg)


## 山行 

[唐代]杜牧

远上寒山石径斜，白云深处有人家。停车坐爱枫林晚，霜叶红于二月花。

![image](images/24_山行_bing_haiyingyang_v1.jpg)


## 清明 

[唐代]杜牧

清明时节雨纷纷，路上行人欲断魂。借问酒家何处有？牧童遥指杏花村。

![image](images/25_清明_bing_haiyingyang_v1.jpg)


## 秋夕 

[唐代]杜牧

银烛秋光冷画屏，轻罗小扇扑流萤。天阶夜色涼如水，卧看牵牛织女星。

![image](images/26_秋夕_bing_haiyingyang_v1.jpg)


## 相思 

[唐代]王维

红豆生南国，春来发几枝？愿君多采撷，此物最相思。

![image](images/27_相思_bing_haiyingyang_v1.jpg)


## 鸟鸣涧 

[唐代]王维

人闲桂花落，夜静春山空。月出惊山鸟，时鸣春涧中。

![image](images/28_鸟鸣涧_bing_haiyingyang_v1.jpg)


## 使至塞上 

[唐代]王维

单车欲问边，属国过居廷。征蓬出汉塞，归雁入胡天。大漠孤烟直，长河落日圆。萧关逢候骑，都护在燕然。

![image](images/29_使至塞上_bing_haiyingyang_v1.jpg)


## 山居秋暝 

[唐代]王维

空山新雨后，天气晚来秋。明月松间照，清泉石上流。竹喧归浣女，莲动下渔舟。随意春芳歇，王孙自可留。

![image](images/30_山居秋暝_bing_haiyingyang_v1.jpg)


## 九月九日忆山东兄弟 

[唐代]王维

独在异乡为异客，每逢佳节倍思亲。遥知兄弟登高处，遍插茱萸少一人。

![image](images/31_九月九日忆山东兄弟_bing_v1.jpg)


## 送元二使安西 

[唐代]王维

渭城朝雨浥轻尘，客舍青青柳色新。劝君更尽一杯酒，西出阳关无故人。

![image](images/32_送元二使安西_bing_haiyingyang_v1.jpg)


## 竹枝词 

[唐代]刘禹锡

杨柳青青江水平，闻郎江上唱歌声。东边日出西边雨，道是无睛却有晴。

![image](images/33_竹枝词_bing_haiyingyang_v1.jpg)


## 浪淘沙・莫道谗言如浪深 

[唐代]刘禹锡

莫道谗言如浪深，莫言迁客似沙沉。千淘万漉虽辛苦，吹尽狂沙始到金。

![image](images/34_浪淘沙・莫道谗言如浪深_bing_haiyingyang_v1.jpg)


## 酬乐天扬州初逢席上见赠 

[唐代]刘禹锡

巴山楚水凄凉地，二十三年弃置身。怀旧空吟闻笛赋，到乡翻似烂柯人。沉舟侧畔千帆过，病树前头万木春。今日听君歌一曲，暂凭杯酒长精神。

![image](images/35_酬乐天扬州初逢席上见赠_bing_haiyingyang_v1.jpg)


## 浪淘沙・九曲黄河万里沙 

[唐代]刘禹锡

九曲黄河万里沙，浪淘风簸自天涯。如今直上银河去，同到牵牛织女家。

![image](images/36_浪淘沙・九曲黄河万里沙_bing_haiyingyang_v1.jpg)


## 乌衣巷 

[唐代]刘禹锡

朱雀桥边野草花，乌衣巷口夕阳斜。旧时王谢堂前燕，飞入寻常百姓家。

![image](images/37_乌衣巷_bing_haiyingyang_v1.jpg)


## 乐游原 

[唐代]李商隐

向晚意不适，驱车登古原。夕阳无限好，只是近黄昏。

![image](images/38_乐游原_bing_haiyingyang_v1.jpg)


## 无题 

[唐代]李商隐

相见时难别亦难，东风无力百花残。春蚕到死丝方尽，蜡炬成灰泪始干。晓镜但愁云鬓改，夜吟应觉月光寒。蓬山此去无多路，青鸟殷勤为探看。

![image](images/39_无题_bing_haiyingyang_v1.jpg)


## 清平调·其一 

[唐代]李白

云想衣裳花想容，春风拂槛露华浓。若非群玉山头见，会向瑶台月下逢。

![image](images/40_清平调·其一_bing_haiyingyang_v1.jpg)


## 从军行七首·其四 

[唐代]王昌龄

青海长云暗雪山，孤城遥望玉门关。黄沙百战穿金甲，不破楼兰终不还。

![image](images/41_从军行七首·其四_bing_haiying.jpeg)


## 从军行七首 

[唐代]王昌龄

琵琶起舞换新声，总是关山旧别情。撩乱边愁听不尽，高高秋月照长城。

![image](images/42_从军行七首_bing_haiying.jpeg)


## 出塞 

[唐代]王昌龄

秦时明月汉时关，万里长征人未还。但使龙城飞将在，不教胡马度阴山！

![image](images/43_出塞_bing_haiying.jpeg)


## 芙蓉楼送辛渐 

[唐]王昌龄

寒雨连江夜入吴，平明送客楚山孤。洛阳亲友如相问，一片冰心在玉壶。

![image](images/44_芙蓉楼送辛渐_bing_haiying.jpeg)


## 逢雪宿芙蓉山主人 

[唐代]刘长卿

日暮苍山远，天寒白屋贫。柴门闻犬吠，风雪夜归人。

![image](images/45_逢雪宿芙蓉山主人_bing_haiying.jpeg)


## 回乡偶书 

[唐代]贺知章

少小离家老大回，乡音无改鬓毛衰。儿童相见不相识，笑问客从何处来。

![image](images/46_回乡偶书_bing_haiying.jpeg)


## 咏柳 

[唐代]贺知章

碧玉妆成一树高，万条垂下绿丝绦。不知细叶谁裁出，二月春风似剪刀。

![image](images/47_咏柳_bing_haiying.jpeg)


## 春晓 

[唐代]孟浩然

春眠不觉晓，处处闻啼鸟。夜来风雨声，花落知多少。

![image](images/48_春晓_bing_haiying.jpeg)


## 江南春·千里莺啼绿映红 

[唐代]杜牧

千里莺啼绿映红，水村山郭酒旗风。南朝四百八十寺，多少楼台烟雨中。

![image](images/49_江南春·千里莺啼绿映红_bing_haiying.jpeg)


## 题诗后 

[唐代]贾岛

两句三年得，一吟双泪流。知音如不赏，归卧故山秋。

![image](images/50_题诗后_bing_haiying.jpeg)


## 题李凝幽居 

[唐代]贾岛

闲居少邻并，草径入荒园。鸟宿池边树，僧敲月下门。过桥分野色，移石动云根。暂去还来此，幽期不负言。

![image](images/51_题李凝幽居_bing_haiying.jpeg)


## 登科后 

[唐代]孟郊

昔日龌龊不足夸，今朝放荡思无涯。春风得意马蹄疾，一日看尽长安花。

![image](images/52_登科后_bing_haiying.jpeg)


## 游子吟 

[唐代]孟郊

慈母手中线，游子身上衣。临行密密缝，意恐迟迟归。谁言寸草心，报得三春晖。

![image](images/53_游子吟_bing_haiying.jpeg)


## 离思 

[唐代]元稹

曾经沧海难为水，除却巫山不是云。取次花丛懒回顾，半缘修道半缘君。

![image](images/54_离思_bing_haiying.jpeg)


## 望月怀远 

[唐代]张九龄

海上生明月，天涯共此时。情人怨遥夜，竟夕起相思。灭烛怜光满，披衣觉露滋。不堪盈手赠，还寝梦佳期。

![image](images/55_望月怀远_bing_haiying.jpeg)


## 送杜少府之任蜀州 

[唐代]王勃

城阙辅三秦，风烟望五津。与君离别意，同是宦游人。海内存知己，天涯若比邻。无为在歧路，儿女共沾巾。

![image](images/56_送杜少府之任蜀州_bing_haiying.jpeg)


## 别董大 

[唐代]高适

千里黄云白日曛，北风吹雁雪纷纷。莫愁前路无知己，天下谁人不识君。

![image](images/57_别董大_bing_haiying.jpeg)


## 马诗 

[唐代]李贺

大漠沙如雪，燕山月似钩。何当金络脑，快走踏清秋。

![image](images/58_马诗_bing_haiying.jpeg)


## 咏鹅 

[唐代]骆宾王

鹅、鹅、鹅，曲项向天歌。白毛浮绿水，红掌拨清波。

![image](images/59_咏鹅_bing_haiying.jpeg)


## 登鹳雀楼 

[唐代]王之涣

白日依山尽，黄河入海流。欲穷千里目，更上一层楼。

![image](images/60_登鹳雀楼_bing_haiying.jpeg)


## 江雪 

[唐代]柳宗元

千山鸟飞绝，万径人踪灭。孤舟蓑笠翁，独钓寒江雪。

![image](images/61_江雪_bing_v1.png)


## 悯农 

[唐代]李绅

锄禾日当午，汗滴禾下土。谁知盘中餐，粒粒皆辛苦。

![image](images/62_悯农_bing_v1.png)


## 新嫁娘 

[唐代]王建

三日入厨下，洗手作羹汤。未谙姑食性，先遣小姑尝。

![image](images/63_新嫁娘_bing_v1.png)


## 赐萧瑀 

[唐代]李世民

疾风知劲草，板荡识诚臣。勇夫安知义？智者必怀仁。

![image](images/64_赐萧瑀_bing_v1.png)


## 柳 

[唐代]郑谷

半烟半雨江桥畔，映杏映桃山路中。会得离人无限意，千丝万絮惹春风。

![image](images/65_柳_bing_v1.png)


## 金缕衣 

[唐代]杜秋娘

劝君莫惜金缕衣，劝君惜取少年时。花开堪折直须折，莫待无花空折枝。

![image](images/66_金缕衣_bing_v1.png)


## 寻隐者不遇 

[唐代]贾岛

松下问童子，言师采药去。只在此山中，云深不知处。

![image](images/67_寻隐者不遇_bing_v1.png)


## 黄鹤楼 

[唐代]崔颢

昔人已乘黄鹤去，此地空余黄鹤楼。黄鹤一去不复返，白云千载空悠悠。晴川历历汉阳树，芳草萋萋鹦鹉洲。日暮乡关何处是，烟波江上使人愁。

![image](images/68_黄鹤楼_bing_v1.png)


## 寒食 

[唐代]韩翃

春城无处不飞花，寒食东风御柳斜。日暮汉宫传蜡烛，轻烟散入五侯家。

![image](images/69_寒食_bing_v1.png)


## 劝学 

[唐代]颜真卿

三更灯火五更鸡，正是男儿读书时。黑发不知勤学早，白首方悔读书迟。

![image](images/70_劝学_bing_v1.png)


## 凉州词 

[唐代]王翰

葡萄美酒夜光杯，欲饮琵琶马上催。醉卧沙场君莫笑，古来征战几人回？

![image](images/71_凉州词_bing_v1.png)


## 凉州词 

[唐代]王之涣

黄河远上白云间，一片孤城万仞山。羌笛何须怨杨柳，春风不度玉门关。

![image](images/72_凉州词_bing_v1.png)


## 枫桥夜泊 

[唐代]张继

月落乌啼霜满天，江枫渔火对愁眠。姑苏城外寒山寺，夜半钟声到客船。

![image](images/73_枫桥夜泊_bing_v1.png)


## 饮湖上初晴后雨 

[宋代]苏轼

水光潋滟睛方好，山色空濛雨亦奇。欲把西湖比西子，淡妆浓抹总相宜。

![image](images/74_饮湖上初晴后雨_bing_v1.png)


## 惠崇春江晚景 

[宋代]苏轼

竹外桃花三两枝，春江水暖鸭先知。萎蒿满地芦芽短，正是河豚欲上时。

![image](images/75_惠崇春江晚景_bing_v1.png)


## 题西林壁 

[宋代]苏轼

横看成岭侧成峰，远近高低各不同。不识庐山真面目，只缘身在此山中。

![image](images/76_题西林壁_bing_v1.png)


## 观书有感 

[宋代]朱熹

半亩方塘一鉴开，天光云影共徘徊。问渠哪得清如许？为有源头活水来。

![image](images/77_观书有感_bing_v1.png)


## 偶成 

[宋代]朱熹

少年易学老难成，一寸光阴不可轻。未觉池塘春草梦，阶前梧叶已秋声。

![image](images/78_偶成_bing_v1.png)


## 春日 

[宋代]朱熹

胜日寻芳泗水滨，无边光景一时新。等闲识得东风面，万紫千红总是春。

![image](images/79_春日_bing_v1.png)


## 梅花 

[宋代]王安石

墙角数枝梅，凌寒独自开。遥知不是雪，为有暗香来。

![image](images/80_梅花_bing_v1.png)


## 元日 

[宋代]王安石

爆竹声中一岁除，春风送暖入屠苏。千门万户瞳瞳日，总把新桃换旧符。

![image](images/81_元日_bing_v1.jpg)


## 泊船瓜洲 

[宋代]王安石

京口瓜洲一水间，钟山只隔数重山。春风又绿江南岸，明月何时照我还。

![image](images/82_泊船瓜洲_bing_v1.jpg)


## 冬夜读书示子聿 

[宋代]陆游

古人学问无遗カ，少壮工夫老始成。纸上得来终觉浅，绝知此事要躬行。

![image](images/83_冬夜读书示子聿_bing_v1.jpg)


## 示儿 

[宋代]陆游

死去元知万事空，但悲不见九州同。王师北定中原日，家祭无忘告乃翁。

![image](images/84_示儿_bing_v1.jpg)


## 游山西村 

[宋代]陆游

莫笑农家腊酒浑，丰年留客足鸡豚。山重水复疑无路，柳暗花明又一村。箫鼓追随春社近，衣冠简朴古风存。从今若许闲乘月，拄杖无时夜叩门。

![image](images/85_游山西村_bing_v1.jpg)


## 晓出净慈寺送林子方 

[宋代]杨万里

毕竟西湖六月中，风光不与四时同。接天莲叶无穷碧，映日荷花别样红。

![image](images/86_晓出净慈寺送林子方_bing_v1.jpg)


## 浣溪沙·一曲新词酒一杯 

[宋代]晏殊

一曲新词酒一杯，去年天气旧亭台。夕阳西下几时回？无可奈何花落去，似曾相识燕归来。小园香径独徘徊。

![image](images/87_浣溪沙_bing_v1.jpg)


## 蚕妇 

[宋代]张俞

昨日入城市，归来泪满巾。遍身罗绮者，不是养蚕人。

![image](images/88_蚕妇_bing_v1.jpg)


## 画眉鸟 

[宋代]欧阳修

百啭千声随意移，山花红紫树高低。始知锁向金笼听，不及林间自在啼。

![image](images/89_画眉鸟_bing_v1.jpg)


## 十七日观潮 

[宋代]陈师道

漫漫平沙走白虹，瑶台失手玉杯空。晴天摇动清江底，晩日浮沉急浪中。

![image](images/90_十七日观潮_bing_v1.jpg)


## 小池 

[宋代]杨万里

泉眼无声惜细流，树阴照水爱晴柔。小荷才露尖尖角，早有蜻蜓立上头。

![image](images/91_小池_bing_v1.jpg)


## 题临安邸 

[宋代]林升

山外青山楼外楼，西湖歌舞几时休？暖风熏得游人醉，直把杭州作汴州。

![image](images/92_题临安邸_bing_v1.jpg)


## 游园不值 

[宋代]叶绍翁

应怜屐齿印苍若，小扣柴扉久不开。春色满园关不住，一枝红杏出墙来。

![image](images/93_游园不值_bing_v1.jpg)


## 石灰吟 

[明代]于谦

千锤万凿出深山，烈火焚烧若等闲。粉身碎骨浑不怕，要留清白在人间。

![image](images/94_石灰吟_bing_v1.jpg)


## 竹石 

[明代]郑燮

咬定青山不放松，立根原在破岩中。千磨万击还坚劲，任尔东西南北风。

![image](images/95_竹石_bing_v1.jpg)


## 村居 

[清代]高鼎

草长莺飞二月天，拂堤杨柳醉春烟。儿童散学归来早，忙趁东风放纸鸢。

![image](images/96_村居_bing_v1.jpg)


## 己亥杂诗 

[清代]龚自珍

九州生气恃风雷，万马齐喑究可哀。我劝天公重抖擞，不拘一格降人才。

![image](images/97_己亥杂诗_bing_v1.jpg)


## 己亥杂诗 

[清代]龚自珍

浩荡离愁白日斜，吟鞭东指即天涯。落红不是无情物，化作春泥更护花。

![image](images/98_己亥杂诗_bing_v1.jpg)


## 论诗 

[清代]赵翼

李杜诗篇万口传，至今已觉不新鲜。江山代有才人出，各领风骚数百年。

![image](images/99_论诗_bing_v1.jpg)


## 雪梅 

[宋代]卢梅坡

梅雪争春未肯降，骚人阁笔费评章。梅须逊雪三分白，雪却输梅一段香。

![image](images/100_雪梅_bing_v1.jpg)
